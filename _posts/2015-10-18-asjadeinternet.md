---
layout: post
title: Asjade internet
---

Asjade internet terminina pole kuigi vana - alates 1999 a, kuid see on loonud täiesti uued võimalused jälgida ja kontrollida internetti ühendatud seadmeid/ sensoreid. Asjade interneti eeldused saime eelkõige mobiilse interneti tekkimisega ja sellest on tänaseks kujunenud märkivisväärne tööstusharu ja erinevad allikad on ennustanud aastaks 2020 ca 50 miljardit ühendatud seadet.  
Usun, et nii mõnedki on kokku puutunud asjade internetiga juba varasemalt. Näiteks on mitmel pool kasutusel telefoniga avanev värav või garaaziuks. Ühest küljest on see kindlasti avanud ukse uuele ärimudelile, samas teisalt aidanud teenuse tarbijatel säästa aega ning ettevõtjatel säästa kulusid sissepääsu valvurite arvelt.  
Suur osa tootmises kasutatavast tehnoloogiast on varustatud sensoritega, mille abil saame mõõta seadmete töökindlust ning planeerida hooldustöid. Või veelgi enam, näha ette ning ennetada rikkeid. Kogu selle info haldus ja analüüs aitaks vähendada hoolduskulusid ja mis kõige tähtsam, vähendaksid rikete arvu ja suurendaksid seadmete eluiga.
Ehe näide on ka Eestist, kus Eesti Energia on kasutusele võtnud kaugloetavad elektriarvestid. Need vähendavad personalikulusid ning aitavad avastada võrgurikkeid, tuvastada võrguhäireid ning planeerida paremini tootmismahtusid.
Üks enim kasusaavam valdkond võiks olla tervishoid. Kujutlege võimalust, et esialgse diagnoosi saamiseks tuleb vaid doktorile teatada ja juba saabub sõnumi või muu meediumi kaudu teavitus, kuidas edasi toimetada. Või teisel juhul, saaksime teada oma lähedaste tervisest ja saaksime neid kaugelt abistada või ohtusid ennetada.

Üheks suuremaks väljakutseks seejuures on ettevõtete ja klientide andmete hoiustamine ning kaitsmine. Väga paljud IoT rakendused põhinevad juurdepääsul tarbijainfole. Näiteks tänapäevased kaugjuhitavad valvesüsteemid, automatiseeritud makselahendused jms. Seega on vajalik kaitsta loodavat infohulka ning välistada võimalus jagada infot pahatahtlike süsteemide või seadmetega.  
Sealjuures muutub oluliseks ka inimestele suurte andmehulkade analüüsimine ja neist järelduste tegemine. Mis kõige tähtsam, peame hakkama harjuma tõsiasjaga, et teatud otsused tehakse süsteemide/seadmete poolt automaatselt.

Täna suudame ehk kujutleda vaid jäämäe tippu, milliseid võimalusi asjade internet meile pakkuda võiks. Aga ka täna võime nii auto, logistika kui ka meditsiinitööstuses näha esimesi vilju ja ettevõtteid, mis läbi ühendatud sensorite ja seadmete meie igapäevatööd lihtsustavad ja ehk ka otsuseid langetavad. Tuleb vaid rohkem tähelepanu suunata andmete turvalisusesse ning täna kogutavale infole ning selle analüüsimisse, suudame tänu targematele valikutele oma elukeskkonda oluliselt parandada.

/[Wiki](https://en.wikipedia.org/wiki/Internet_of_Things)/ [McKinsey](http://www.mckinsey.com/insights/mgi/in_the_news/by_2025_internet_of_things_applications_could_have_11_trillion_impact)/
