---
layout: post
title: IT professionaal
---

IT professionaal täna, aastal 2015, ei ole vaid arendaja. Aga programmeerimisoskus on kindlasti oluline, et oma ülesandeid kiirelt ja edukalt täita.  
Kui vaadata neid termineid eraldi, siis IT hõlmab endas lisaks arendusele ka haldamist, loomist, juhtimist, toetamist ja uuringuid seoses infosüsteemide ja riistvaraga. Siit tulenevad näiteks järgmised vajalikud oskused. Peab omama häid analüütilisi oskusi, et
leida kogutud infost seoseid ning nägema ka suurt pilti, et suuta hinnata lahenduste/muudatuste mõju. Kindlasti peab olema loominguline, sest probleemid ja lahendused üldjuhul ei kordu. Kriitiline on ka suhtlemisoskus, sest nii vähendame kommunikatsioonist tulenevaid riske, mis IT-s säästab tervikuna tohutult aega.

Professionaal aga seevastu on meister, kes tunneb oma valdkonda väga põhjalikult. See aga ei tähenda, et tema teadmised piirduvad vaid etteantud valdkonnaga. Meistri ampluaa on kindlasti laiem ja hõlmab nii IT-d, majandust, sotsiaalvaldkondi. Meistri reedab tema pühendumus ja ind.

Seega IT professionaal aastal 2015 haldab, arendab, loob, juhib ja toetab ning ta teeb seda väga kõrge pühendumuse ning innuga. Ta on kohanemisvõimeline, hea analüütik ja laia silmaringiga ja aina rohkem ka naine. 
#####
