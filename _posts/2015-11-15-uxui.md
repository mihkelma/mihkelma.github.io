---
layout: post
title: Tarkvara ergonoomika
---

Tarkvara ergnoomika ehk lihtne ja läbimõeldud kasutajaliides, kiiresti leitavad nupud ja funktsioonid ning üheti mõistetavad ikoonid. Toon välja kasutajavaenuliku ja -sõbraliku näite.

##### Ebamugav lahendus: Omniva.ee
Olles keskkonna praktiliselt igapäevane kasutaja, on põhifunktsionaalsus kohutav.
Esiteks on süsteem väga killustatud ja et sihtkohta jõuda, tuleb läbida mitmeid vahepeatusi ehk "kliki edasi" stiilis kasutajakogemus. Teiseks on kasutatud mitmeti mõistetavaid termineid ja kui tegemist näiteks uue kasutajaga on väga keeruline jõuda näiteks arvetekeskusesse, et arveid vaadata/ kinnitada. Tihti on ka juhtumeid, kus ikoonid põhimenüüs on raskesti seostatavad struktuuri puuga - eelkõige just erineva sõnastuse tõttu. 
On tunne, et eesmärk pole olnud mitte kliendi elu lihtsustamine, vaid enesereklaam ja valdkondade paljusus.

##### Kasutajasõbralik lahendus: Taxify
Taxify, lisaks sellele, et on ideeliselt väga lihtne, kuid samas ka geniaalne lahendus, on see pakitud kasutajale väga mugavasse vormi. Isegi esmakordsel kasutusel on väga lihtne rakenduses orienteeruda.
Taxify värvid on selged, soodustavad positiivse emotsiooni teket. Nupud ja ettenähtud funktsioonid on kergesti eristuvad. Takso tellijad leiavad kerge vaevaga  olulised parameetrid - näit hind, makseviis, kaugus.
Väga hästi toimib ka kasutajate haldus - läbi mõlemapoolse hinnangusüsteemi.

