---
layout: post
title: S**t, f**k ehk netikett
---

Üks lugu 4-st põrsakesest.

Ühel päeval tekkis sinisel rõngassabal idee luua toode. Läks laadale, kuulutas ja müüs selle maha veel 3-le põrsale, kellest üks oli must ja teised kaks ilusad roosad. Must rõngassaba tegi kiirelt visandi ja ütles, et vot selline meeldib kõigile ja viskas lauta pikali. Teised 3 asusid toodet looma.  

Tuli aga välja, et visandatud toode on liiga keerukas. Otsustati kolmekesi, et visandatakse kiirelt uus ja lihtsam. Mõeldud, tehtud! Kui toode valmis, mindi 4-si seda laadale näitama. Laadal sai see vinget vastukaja ja anti soovitusi, mida veel parandada.

Peale laata pidi must rõngassaba lahkuma, kuid ütles, et andke teada, kui kohtume. Kolm ülejäänut said aga isekeskis kokku ja peale korraliku analüüsi otsustati, et nad soovivad 3kesi jätkata. Sinine põrsas võttis julguse ja viis teate musta rõngassabani. Teadet kuuldes lasi must rõngassaba kuuldele sellise ruige, mis isegi ümbruskonna metsaelanikke vapustas.  
Ja siis läks lahti. Must rõngassaba kaevas üles kogu laadaplatsi ning p**andas kõik ümbruskonna täis. Kolm ülejäänut sellest kuuldes otsustasid, et targem on oodata homseni ja siis tegutseda. Õhtul aga tekkis roosadel põrsastel idee minna laadaplatsi kaema ja ehk veidi kohendama - väike süütunne painas. Kohale jõudes, ennäe imet, hüppas must rõngassaba põõsast ja tõmbas veel suurema ruige üles. Nüüd ei jäänud ka 2-l teisel muud üle, kui sirtsutama asuda.
  
Kestis kaua see kestis, kuid hommikuks olid kõik asjaosalised väsinud. Koos otsustasi, et tehakse kiirelt laadaplats korda ning unustatakse vahejuhtum. Küll aga unustasid asjaosalised, et laadaplatsi võib ju korda teha, kuid kogu laadaseltskond jääb seda mäletama.

Siit loo moraal, et esiteks tuleks paar sügavat hingetõmmet teha, end vaos hoida ja siin emotsioonvabalt uuesti asi läbi käia - ehk piirata nn sõimusõdu. Vastasel juhul jäävad plekid ikka näha.
