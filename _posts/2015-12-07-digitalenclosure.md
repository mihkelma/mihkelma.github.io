---
layout: post
title: Digiaedik (digital enclosure) 
---

Digiaedik (digital enclosure) võib suures plaanis kutsuda ka elektroonseks jalajäljeks, mille võttis kasutusele prof. Mark Andrejevic. Oma teoses lahkas ta täpsemalt kasutaja tegevustest infosüsteemidesse mahajäetavat infot ning selle seost ärimaailmaga.
Olles keskmisest eestlasest ehk veidi teadlikum interneti ja võrguliikluse nn maaalusest osas, püüan igapäevaselt oma jalajällge piirata. Konkreetset põhjust ehk polegi, kuid võrdluseks võiks tuua näiteks olukorra, kus igapäeva elus "Suur Vend" varjuna kannul käiks. Olles pigem introvert, hoian üldjuhul madalat profiili ja tähelepanu eriti ei soovi.

Tegelikult aga tehes internetis igapäevaseid tegevusi - saates ekirju, googeldades, lugedes artikleid jms jätame endast maha väga suure koguse andmeid. Ja neid andmeid kogutakse ning teistpidi pööratakse see rahaks. Raha tekib müües reklaami väga täpsele sihtrühmale, mistõttu pole harvad juhused, kus näiteks soodsamaid lennupileteid otsides näed neid pakkumisi ka mitu päeva hiljem.

Üldiselt on see jalajälg vältimatu ja mugavuse eest tuleb maksta. Mis aga veidi ehk hirmutab on see, et kogutud info põhjal genereeritakse mudelid ja mudelite põhjal tehakse pakkumisi ning suunatakse. Heaks näiteks on ka Google'i otsingud. Aga täna kasutatavad algoritmid pole veel piisavalt dünaamilised ja kognitiivsed, et võiksin vaid nende pakutavast lähtuda.

Kokkuvõtvalt tuleb tunnistada, et enamike internetikasutajate profiil on suurtel andmehiidudel juba olemas, küsimus on vaid selle detailsuses. Ja pääsu sellest pole. Pigem on soov selle valdkonnaga end rohkem siduda ning taustsüsteeme tundma õppida. Võibolla saame(jääme) sõpradeks.
