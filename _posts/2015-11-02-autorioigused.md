---
layout: post
title: Autoriõiguste reform
---

Rootsi Piraadiparteiga seotud Rick Falkvinge ja Christian Engström esitasid oma raamatus ettepanekud, kuidas autoriõigused digimaailmas võiksid toimida. Järgnev on minu hinnag sellele.

##### Moraalsed õigused on jäävad (Moral Rights Unchanged)

Nõustun väitega selles, et loomingu kasutamisel tuleb autorile viidata ja et teistel puudub õigus esitleda end autorina. Samas peaks see kehtima vaid tervikule, kui võtame näiteks muusika-/ filmi- või IT-tööstuse.

##### Mitteäriline jagamine olgu vaba (Free Non-Commercial Sharing)
Loomingu vaba levitamine ausa kasutamise põhimõttel on toimunud palju enne seadusloomet. Suurkorporatsioonide lobitöö on see, mis andis tõuke seadusandlusmuudatustele. Leian, et ettepanekul on jumet, kuid eelnevalt tuleks täpselt defineerida ausa mitteärilise kasutamise mõiste.

##### Ärilise kaitse pikkuseks 20 aastat (20 Years of Commercial Monopoly)  
Pooldan ettepanekut, et autoriõigused kehtiksid 20 aastat. See motiveerib edasi töötama ja teisalt annab võimaluse uute ärimudelite tekkeks.

##### Registreerimine peale esimest 5 aastat (Registration After 5 Years)
Leian, et registreerida tuleks see koheselt peale loomingu/teose avaldamist. 5 aastat on pikk aeg ning inimene unustab.

##### Vaba kasutus (Free Sampling)* 
Teose või loomingu vaba kasutamine võimaldab kiiremat arengut ja ei kahjusta kuidagi autorit. Pigem vastupidi, see võiks aidata autoril oma loomingut edasi arendada.

##### Digitaalteoste autorikaitse(A Ban on DRM)*
Täna teenib see pigem suurkorporatsioonide huve ning loomingu soetamisel legaalsel teel peaks olema tarbijal õigus seda jagada.

![World's biggest lie](/images/iagree.png)

/[The Case for Copyright Reform](http://falkvinge.net/wp-content/uploads/large/The%20Case%20For%20Copyright%20Reform%20(2012)%20Engstrom-Falkvinge.pdf)/
