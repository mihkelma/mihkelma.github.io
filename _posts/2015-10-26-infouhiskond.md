---
layout: post
title: Infoühiskonna väljakutsed
---

**Arvustus dokumendile "[Pekka Himanen 2004. a raport Soome parlamendile](https://web.archive.org/web/20150320175001/http://www.eduskunta.fi/efakta/vk/tuv/challenges_of_the_globalinformationsociety.pdf)"**

P. Himanen on oma 2004a. raportis välja toonud infoühiskonna väljakutsed ja trendid ning pakkunud välja ka võimalikud lahendused. Kuigi raport lähtus eelkõige Euroopa mudelist, arvas autor, et need lahendused võiksid olla ka universaalsed.

Maksusüsteem peab toetama heaoluühiskonna arengut  
On tõsi, et väiksemad maksud julgustavad ettevõtjaid ja ettevõtlust. See aga tähendab, et tekib rohkem töökohti ja makstakse suuremaid töötasusid. Seeläbi toodame innovatsiooni, kui saame palgata tippspetsialiste. Kokkuvõttes väheneb tööpuudus ja maksukäive suureneb.

Avalik sektor peab soodustama innovatsiooni  
Kahjuks on avalik sektor väga kinni vanades mudelites ning innovatsioon ja näiteks automatiseerimine toob kaasa pigem üksuse eelarve vähenemise. Aga eelkõige on see lähtuv poliitikast, sest valijatele on ju lubatud ja seetõttu on iga kokkuhoid mõnes teises sektoris vaja laiaks lüüa. Vaja oleks aga pikemaajalist perspektiivi ning selle järjepidevat elluviimist.

Koolid peaksid võrdselt arendama sotsiaalseid oskusi, enesekindlust ning loovust  
Mõneti olen nõus, et koolid peaksid aitama arendada sotsiaalseid oskusi, õppida analüüsima ja õpetama kriitikameelt. Kuid leian, et see ei tohiks olla võrdses koguses täna õpetatavaga. Siit võib tulenenda oht, et me ei tooda enam tippspetsialiste, vaid valime nn keskpärasuse. Sellega vähendab meie konkurentsivõime.

Töökultuur peaks soodustama rahulolu ja vaba aega  
Tööga rahulolu saab kasvada vaid siis, kui töötajatel on reaalsed saavutatavad eesmärgid. Töötajad peaksid saama kaasa rääkida parendustes, tööandja peaks võimaldama kõigil töötajatel tegeleda innovatsiooniga ja kaasama neid rohkem ettevõtte arenguga seotud otsustesse ja muudatustesse. Mind kõnetas väga idee nn tööaja fondist, mida töötaja saab vajadusel täita, tehes lisatööd näiteks ametikoha väliselt või töötades pikemalt ning siis hiljem neid vabade päevadena välja võttes.

Raportis mainitud trendid suures osas jätkuvad ka täna, kuid nii koolide kui ka avaliku sektori osas on näha, vähemalt Eestis, väiksemaid algatusi innovatsiooni ja sotsiaalsete väärtuste arendamise osas. 
 
